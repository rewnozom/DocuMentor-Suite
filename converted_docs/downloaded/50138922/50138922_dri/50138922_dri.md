![](_page_0_Picture_0.jpeg)

## FDV Material och skötselanvisningar – ROCA Draghandtag Serie 300, 400, 500, 600 och ROCA Mecano.

## **Material**

ROCAs draghandtag är uteslutande utförda i rostfritt stål AISI 304 i polerat eller borstat utförande. Vissa inre komponenter som montageset och brickor är utförda i plast eller förzinkat stål. Dessa detaljer är inte utsatta för nedsmutsning eller annat nedfall och behöver ej ingå i någon rengöring.

## **Skötsel och underhåll**

Funktionen kontrolleras vid behov och samtidigt som övriga kontroller utförs av dörrar.

Serie 300 och ROCA Mecano har en genomgående bult som är vänstergängad i den ena änden och högergängad i den andra änden. Serie 300 finns även för s.k. singelmontage. Åtdragning av dessa varianter görs genom att vrida den rostfria brickan mellan handtag och dörr som har 2st uttag med ett specialverktyg. Denna bricka finns bara på ena sidan av dörren. Se även i montageanvisningen för denna serie. Åtdragning görs när man finner att det uppstår ett glapp mellan handtag och dörr vid öppning av dörr. Specialverktyg följer med i varje leverans av ett draghandtag. Dessa kan också rekvireras genom att kontakta ROCA (www.rocaindustry.com). Verktyg för handtag med en diameter på 32mm har artikelnummer 928858. Motsvarande för rör Ø25 är 928857 och för Ø20 är 928856. Använd verktyget genom att kroka fast det i brickan med uttagen och därefter vrid verktyget i medsols riktning tills att glappet är minimerat.

Serie 400, 500 och 600 finns också i dubbel eller singelmontage. Montageset finns för olika typer av dörrar (trä, metall, glass). Gemensamt för alla dessa är att handtaget hålls på plats mot montagesetet med en eller två M8 eller M5 set skruvar vid varje ben. Vid glapp mellan dörr och handtag dras set skruvarna åt med en insexnyckel. Om åtdragningen inte ger önskat resultat kan man istället demontera handtaget/handtagen genom att lösgöra set skruven några varv tills att handtaget går att dra rakt ut. Kontrollera om montagesetet behöver dras åt och montera därefter tillbaka handtaget.

## **Underhåll och rengöring av rostfritt stål.**

Rengöring av rostfritt stål inomhus skiljer sig egentligen inte jämfört med rengöring av andra material. Rengöring bör ske innan det blivit en iögonfallande ansamling av smuts och fingeravtryck, så att rengöringen blir så lätt som möjligt samtidigt som man motverkar risken för kvarstående märken och inverkan på ytfinishen.

Rostfritt stål påverkas betydligt mer i närvaro av aggressiv miljö som t.ex.:

- Marin atmosfär
- Industriatmosfär
- Vägar / tunnlar
- Luftföroreningar och bilavgaser

Dessa miljöer kan ge upphov till svårare fläckar. En god regel är att rengöra rostfria ytor lika ofta som man tvättar dörren och dess fönster. Lämpligt intervall är 6-12 månader vid lätt nedsmutsning och 3-6 månader vid svårare förhållanden.

![](_page_1_Picture_0.jpeg)

Vid enkel nedsmutsning rekommenderar vi milda rengöringsmedel som t.ex. tvållösning, diskmedel eller såpa som efter avsköljning med vatten efterbehandlas med torr och mjuk bomullstrasa.

Vid svårare nedsmutsning och eftersatta ytor rekommenderar vi att man använder ett metallputsningsmedel som t.ex. Autosol eller lackrubbing. Försiktighet rekommenderas då främst de polerade ytorna kan repas. Rengöringssvamp av typen Scotch bright eller stålull ska absolut inte användas för att undvika överföring av föroreningar i form av järnpartiklar som lätt bildar fläckar med rödrost. Avsluta rengöringen på samma sätt som rengöring vid enkel nedsmutsning görs.

*Upplysningar i detta dokument är baserat på vår allmänna tekniska information och av praktisk erfarenhet. Eftersom produkterna oftast används utanför vår kontroll kan vi bara garantera produktens kvalitet. Produkterna levereras i enlighet med våra generella sälj och leveransvillkor.*