![](_page_0_Picture_0.jpeg)

# SMARTair System

![](_page_0_Picture_2.jpeg)

Installationsmanual dörrläsare, e-cylinder och väggläsare ASSA ABLOY, the global leader

in door opening solutions

# Innehållsförteckning

| 1.        | Inledning<br>3                                        |    |
|-----------|-------------------------------------------------------|----|
| 2.        | Läsarteknologi<br>3                                   |    |
| 3.<br>3.1 | Läsare till SMARTair System<br>Dörrmonterad läsare  4 | 4  |
|           | Utsida 4                                              |    |
|           | Insida 5                                              |    |
|           | Versioner 5                                           |    |
|           | Elektronisk "Stör ej"-funktion 5                      |    |
|           | Mekanisk nödöppning 6                                 |    |
|           | Elektronisk nödöppning 6                              |    |
|           | Temperaturförhållanden 6                              |    |
|           | Fuktighet 6                                           |    |
|           | Tålighet mot vatten 6                                 |    |
|           | Låshus 6                                              |    |
|           | Trycken 6                                             |    |
|           | Tryckespinne 7                                        |    |
|           | Ytbehandling 7                                        |    |
|           | Batterimodul (enbart dörrläsare) 7                    |    |
|           | Elektrisk koppling 7                                  |    |
|           | 3.1.1 Dörrläsare SKAND 8                              |    |
| 3.2       | Väggmonterad läsare  8                                |    |
| 3.3       | E-cylinder 8                                          |    |
|           | Indikering och uppdatering 8                          |    |
| 4.        | Tekniska egenskaper läsare8                           |    |
|           | Läsarenhet8                                           |    |
|           | Styrenhet8                                            |    |
|           | Lagringskapaciteter8                                  |    |
|           | Klocka och kalender9                                  |    |
| 5.        | Lysdioder9                                            |    |
| 6.        | Innehåll i förpackningarna<br>                        | 10 |
|           | SMARTair-läsare av typ L5S och L8V10                  |    |
|           | SMARTair-läsare av typ L1S10                          |    |
|           | SMARTair-läsare av typ L2V 10                         |    |
|           | SMARTair väggläsare10                                 |    |
|           | SMARTair e-cylinder10                                 |    |

| 7.<br>7.1<br>7.2 | Montering<br>11<br>Installationsläge11<br>Montering av dörrläsaren11<br>Borrschablon 11<br>Monteringsschema 11<br>Byte av höger/vänster 11                        |
|------------------|-------------------------------------------------------------------------------------------------------------------------------------------------------------------|
| 7.3              | Montering av dörrläsare SKAND11                                                                                                                                   |
| 7.4              | Montering av e-cylinder11                                                                                                                                         |
| 7.5              | Montering av väggläsaren 12<br>Anslutning av väggläsaren 12<br>Monteringsschema 12                                                                                |
| 8.               | Driftsättning av läsare<br>13                                                                                                                                     |
| 9.               | Uppdatering av läsare<br>13                                                                                                                                       |
|                  | 10. Reset av läsare<br><br>14<br>10.1 Reset av dörrläsare 14<br>10.2 Reset av väggläsare14<br>10.3 Reset av e-cylinder14                                          |
|                  | 11. Säkerhetsnivåer i läsare<br>14                                                                                                                                |
|                  | 12. Behörighet till dörrar<br>15                                                                                                                                  |
|                  | 13. Underhåll av läsare<br>15<br>13.1 Test med Programmeringsenheten 15<br>13.2 Batteribyte i dörrläsaren<br>och e-cylinder15<br>13.3 Uppgradering av firmware 16 |
|                  | 14. Garanti- och reklamationsrätt<br>16                                                                                                                           |
|                  | Anteckningar<br>17                                                                                                                                                |

# **1. Inledning**

ASSA SMARTair är ett off line passersystem som är utvecklat efter kundens behov. Det är enkelt att installera och administrera.

SMARTair använder sig av beröringsfri MIFARE eller iCLASS teknik och kan kombineras med andra system såsom online passersystem eller PC log in.

De elektroniska SMARTair-läsarna är en del av SMARTair offline passersystem.

Systemet består av:

- Programvara TS1000 för administration av personer, dörrar, tidsscheman och behörighet
- Läsare för dörr, vägg eller skåp
- Programmeringsenhet
- Kodare
- Kodbärare, det vill säga beröringsfria kort/taggar
- Du kan komplettera med online-anslutna uppdaterare för säkrare och snabbare hantering.

## *Se mer information i Användarmanual för TS1000 Programvara.*

Det finns ingen fysisk förbindelse mellan SMARTair-läsaren och datorn. Programmeringsenheten används för överföring av data. Med den kan du föra över all typ av information från datorn till läsaren och omvänt.

![](_page_2_Picture_13.jpeg)

När behörighetsschemat är upplagt i TS1000 programvara och överförd till läsaren kodar du kort/taggar med den giltighet som gäller för respektive person.

När personen visar upp sitt kort kontrollerar läsaren att personen har tillträde till dörren. Om så är fallet, öppnas dörren och öppningen registreras som en händelse i dörren.

Vill du lägga till en person eller ändra behörighet, lägger du upp det i programvaran, för över behörighetsschemat på nytt till Programmeringsenheten och därefter till den eller de dörrar som berörs.

I TS1000 kan du även föra över behörighet och loggar mellan läsare och programvara med hjälp av kort eller taggar. Tänk dock på att det är begränsad information som kan föras över beroende på hur många sektorer som används.

# **2. Lästeknologi**

SMARTair-läsarna läser som standard MIFARE 1K eller 4K men finns även som beställningsvara i iCLASS.

För MIFARE kan du fritt välja vilka sektorer på kortet som ska användas för SMARTair-läsarna.

![](_page_2_Picture_21.jpeg)

ASSA-kort och taggar

# **3. Läsare till SMARTair System**

SMARTair-läsaren finns i 5 modeller, batteridrivna eller externt strömförsörjda. Se nedan för mer beskrivning.

# **3.1 Dörrläsare**

Den dörrmonterade SMARTair-läsaren, innehåller alla komponenter för en fungerande läsare.

# **Utsida**

Utsidan av läsaren innehåller själva läsaren för de beröringsfria korten, eventuellt hål för oval cylinder och en adapter för standardtrycke som är vändbart och därför kan användas på höger- eller vänsterdörrar.

#### Inställning av höger/vänster trycke:

![](_page_3_Picture_7.jpeg)

Det finns två olika dörrläsare, en standard och en med skandinavisk bakplåt. (SKAND). Med SKAND slipper du borra hål i dörren. Se vidare kapitel 3.1.1.

Läsaren består av en utsida med läsare och trycke samt en insida med styrelektronik, upplåsningsfunktion, strömförsörjning och trycke. SMARTair-läsaren kan installeras på de flesta mekaniska modul och Connect låskistor. Dock rekommenderar vi installation med ASSA 340 Connect som ger extra säkerhet med hjälp av hakregel.

Handtaget på utsidan styrs elektroniskt, på insidan är dörren alltid mekaniskt öppningsbar. När dörren ska kunna öppnas beror på vilken programmering som görs i läsaren eller på kortet.

Öppning och låsning av dörr sker beröringsfritt med ett kort eller en tagg enligt det behörighetsschema som programmeras in i läsaren. Eftersom läsaren är beröringsfri och styrelektroniken är placerad på insidan av dörren är SMARTair-läsaren skyddad mot skadegörelse.

SMARTair-läsaren finns i flera olika modeller, alla med en utsida och en insida:

![](_page_3_Picture_13.jpeg)

## **Insida**

Insidan innehåller själva elektroniken som styr läsaren, upplåsningsfunktion, strömförsörjning, trycke och "Stör ej"-funktionen på modellerna L5S och L8V.

![](_page_3_Picture_16.jpeg)

#### **Versioner**

| Typ | Sida   | Funktioner                                                      |  |
|-----|--------|-----------------------------------------------------------------|--|
| L1S | Utsida | Beröringsfri läsare,<br>inget cylinderhål                       |  |
| L1S | Insida | Inget vred, ingen<br>elektronisk<br>"Stör ej"-funktion          |  |
| L5S | Utsida | Beröringsfri läsare,<br>inget cylinderhål                       |  |
| L5S | Insida | Vred och elektronisk<br>"Stör ej"-funktion                      |  |
| L8V | Utsida | Beröringsfri läsare,<br>hål för installation av<br>ovalcylinder |  |
| L8V | Insida | Vred och elektronisk<br>"Stör ej"-funktion                      |  |
| L2V | Utsida | Beröringsfri läsare,<br>hål för installation av<br>ovalcylinder |  |
| L2V | Insida | Inget vred                                                      |  |

## **Elektronisk "Stör ej"-funktion**

Den elektroniska "Stör ej"-funktionen är standard på SMARTair-läsarna i version L5S och L8V, då de har en inbyggd microbrytare.

"Stör ej"-funktionen styrs av vredets position via den inbyggda mikcobrytaren.

När vredet vrids, sänder mikrobrytaren en signal till styrenheten som "talar om" att dörren är spärrad inifrån. Detta visas genom att en röd lysdiod aktiveras när någon med godkänt kort försöker öppna dörren. Om du vill att vissa personer eller kort ska kunna öppna dörren, markerar du innan kortet kodas att personens kort ska ignorera "Stör ej-läge".

**!** Om du installerar modellerna L5S och L8V tillsammans med ett ASSA 340 Connect låshus, bör du använda en vriden vredpinne för att undvika risken att microbrytaren aktiveras utan avsikt.

![](_page_4_Figure_7.jpeg)

#### **Mekanisk nödöppning**

SMARTair-läsarna av typ L8V och L2V är kompatibla med ASSA mekaniska ovalcylindrar. Därför kan läsaren kompletteras med mekanisk cylinder. Cylindern används i huvudsak för att öppna dörren om elektroniken skulle fallera eller batteriet ta slut, tänk därför på att inte alla ska ha tillgång till nyckeln. Byt alltid cylinder innan installation av läsaren om du inte säkert vet att det finns nycklar på drift. Längden på cylindern är beroende av dörrens tjocklek. Om dörren är tjockare än standard, kan en cylinderförlängare användas.

SMARTair-läsaren L1S och L5S utan cylinder kan nödöppnas elektroniskt med Programmeringsenheten om batteriet skulle ta slut, se nästa avsnitt.

#### **Elektronisk nödöppning**

SMARTair-läsarna varnar i god tid innan batteriet tar slut. Om detta inte uppmärksammas kan läsarna nödöppnas elektroniskt med hjälp av Programmeringsenheten. Denna ansluts till SMARTair-läsaren med hjälp av en kabel, för att kunna nödöppna måste auktoriseringsnyckeln vara isatt i Programmeringsenheten och du måste ha behörighet att genomföra funktionen.

# *För ytterligare information om elektronisk nödöppning, se användarmanualen för TS1000-programvaran samt användarmanualen för Programmeringsenheten.*

#### **Temperaturförhållanden**

Som för varje annan produkt ska monteringen ske enligt de rekommendationer som anges nedan för att få full funktion och längre drifttid.

Optimala driftsförhållandet är enligt nedan: Standard: Avsedd för invändiga dörrar, 0-65 ºC . IP54.

SMARTair-läsaren finns även med fuktskydd för känsliga miljöer:

Fuktskyddad: Testad enligt IP55, avsedd för dörrar i fuktiga miljöer eller utomhus. De elektroniska komponenterna är skyddade av en packning.

Beroende på batterityp varierar temperaturområdet för SMARTair-läsaren betydligt. Som standard levereras läsaren med alkaliska batterier men kan även styras av Lithiumbatterier. Tabellen nedan visar temperaturgränserna vid olika batterityper för standardläsaren:

|                        | Alkaliska batterier                |  |
|------------------------|------------------------------------|--|
| Standard               | 0-65 ºC                            |  |
| Temperatur fuktskyddad | Utsida -20-65° C<br>Insida 0-65° C |  |

#### **Fuktighet**

Smartair klarar som standard en fuktighetsgrad på upp till 85% utan kondensrisk.

#### **Låshus**

SMARTair-läsaren levereras antingen utan låshus eller komplett med ASSA 340 Connect. Kan monteras tillsammans med de flesta av ASSAs fallhakregel- och fallregellås.

Vi rekommenderar dock ASSA 340 Connect, ASSA 236 samt 8560, 8561 och 8562 modul då dessa har förreglad tryckesfall.

När SMARTair-läsaren beställs komplett med låshus ASSA 340 Connect (enbart modellerna L5S och L8V), kan du med hjälp av vredet aktivera hakregeln från insidan eller med hjälp av nyckeln från utsidan. När du sedan lägger på ett kort eller en tagg, låser du upp både fallkolven och hakregeln. ASSA 340 Connect har även split spindle och förregling för att förhindra manipulation av låshuset.

#### **Trycken**

SMARTair-läsaren levereras som standard med ett dörrtrycke av typen "Vector" som är ett trycke av L-typ. Utöver detta kan tre andra typer av trycken beställas. (Se urval i prislistan). Tryckena levereras enbart för SMARTair, utan rosett, och kan inte beställas för övriga dörrar.

Montering av dörrtrycken på SMARTair-läsaren görs med säkerhetsskruvar som bifogas läsaren.

Det är enkelt att vända dörrtrycket genom att lossa handtaget och trycka in "knappen" som håller trycket på plats. Kontrollera referens, montering.

När SMARTair är låst eller inte tillåter öppning är det utvändiga trycket frikopplat vilket ger ett bättre skydd mot skadegörelse.

# **Tryckespinne**

När du beställer en SMARTair-läsare måste du även beställa till en tryckespinne. I prislistan hittar du alla varianter som kan beställas.

![](_page_6_Figure_2.jpeg)

**!** Vid användning av täckplåt tillkommer 3 mm på dörrtjockleken. För dörrläsare SKAND, finns speciella tryckespinnesatser (SKAND, med fler skruvar).

Tryckespinnen består av en insida och en utsida, där utsidan aktiveras med kort/tagg så att trycket kan tryckas ner och dörren öppnas. Samma tryckespinne kan användas till både vänster/höger dörrar.

Dörrtjocklek, tjocklek på låshuset samt låshusets placering är viktigt att ta hänsyn till vid en installation.

För att säkerställa att rätt tryckespinne används, kontrollera följande mått:

![](_page_6_Figure_7.jpeg)

| Mått   |                                                             |
|--------|-------------------------------------------------------------|
| A-mått | Dörrtjocklek                                                |
| B-mått | Mått från utsida av dörren till center<br>av låshus         |
| C-mått | Mått från insidan av dörren till center<br>av låshus        |
| D-mått | Mått på låshusets tjocklek<br>(ett standardlåshus är 18 mm) |

Dessa mått kan använda tryckespinnar i samma längd. Exempel på vanliga mått:

| A-mått | B-mått  | C-mått  | D-mått | Tryckes<br>pinne |
|--------|---------|---------|--------|------------------|
| 40 mm  | 20 mm   | 20 mm   | 18 mm  | 38-44 mm         |
| 40 mm  | 17,5 mm | 22,5 mm | 18 mm  | 38-44 mm         |

Förutom de tryckespinnar som finns som lagervara, kan tryckespinnar med specialmått levereras som beställningsvara efter kontakt med ASSA AB. Dessa har dock längre leveranstid.

## **Ytbehandling**

SMARTair-läsaren levereras som standard i rostfritt stål. Övriga ytbehandlingar kan beställas vid större order men är ingen lagervara och har därför längre leveranstid.

Rostfritt stål: Standard, lagervara hos ASSA Polerad mässing: Ej lagervara hos ASSA Valfri färg: Ej lagervara hos leverantören

## **Batterimodul (enbart dörrläsare)**

Batterimodulen förser SMARTair-läsaren med ström. Batterimodulen innehåller tre alkaline batterier av standardtyp, 1,5 V LR03 AAA.

**!** Batterierna får inte monteras innan utsidan på läsaren är färdigmonterad, då det minskar livslängden på batteriet.

Läsarna har en förbrukning på 20 mA i viloläge.

# **Elektrisk koppling**

En elektronisk koppling aktiverar trycket. Trycket drar tillbaka låshusets fall och eventuell regel och dörren kan öppnas. Hur länge dörren ska vara öppen, bestäms i Systemuppsättningen i TS1000 programvara.

# **3.1.1 Dörrläsare SKAND**

![](_page_7_Picture_1.jpeg)

SMARTair-dörrläsare SKAND

Dörrläsare SKAND har en förmonterad täckskylt vilket innebär att det inte krävs några borrhål i dörren eller separat täckskylt.

Dörrläsare SKAND kräver en särskild tryckespinne samt andra skruvar för att montera läsaren.

**!** Max dörrtjocklek för en dörrläsare SKAND är 100 mm.

# **3.2 Väggmonterad läsare**

![](_page_7_Picture_7.jpeg)

SMARTair-väggläsare

Den väggmonterade läsaren till SMARTair-systemet har samma funktioner som dörrläsaren. Den styrs av 12-24 V AC/DC. Den har endast en reläutgång. Reläkortet placeras på insidan av dörren. Väggläsaren lämpar sig på dörrar utan krav på hög säkerhet eller där det inte finns tillgång till nätverk.

Väggläsaren levereras med ett reläkort som är sammankopplat med läsaren med en 3 m lång kabel. Reläkortet placeras på insidan av dörren.

*Komplett information, Montering. Se kapitel 7.*

# **3.3 E-cylinder**

![](_page_7_Picture_13.jpeg)

SMARTair e-cylinder

SMARTair e-cylinder styrs av ett CR123A batteri som klarar upp till 40 000 öppningar. E-cylindern är avsedd för inomhusbruk. E-cylindern levereras monterad på ett skandinaviskt cylinderhus. SMARTair e-cylinder monteras enkelt i befintligt cylinderhål. Befintliga låshus kan användas. Lysdioderna på läsaren indikerar godkänd respektive icke godkänd öppning på samma sätt som en dörrläsare. E-cylinder kan inte hantera schema för automatisk upplåsning eller ställas olåst med kort.

Utsida och insida är parade vilket gör att de inte fungerar med andra utsidor/insidor.

# **Indikering och uppdatering**

För att initiera eller uppdatera en SMARTair e-cylinder krävs en programmeringsenhet. För att kunna använda programmeringsenheten till en e-cylinder krävs en adapter som följer med SMARTair-startpaket eller beställs separat. PC to lock fungerar inte att använda på en e-cylinder.

# **4. Tekniska egenskaper för läsare**

De flesta tekniska egenskaperna är samma i samtliga läsare. Nedan beskrivs främst dörrläsaren.

# **Läsarenhet**

Läsarenheten innehåller en läsare för de beröringsfria korten. Läsavståndet är ca 10 mm, samma avstånd gäller för väggläsaren.

# **Styrenhet**

Styrenheten består av ett minneschip, en realtidsklocka samt två lysdioder (grön och röd). Styrenheten strömförsörjs från batterimodulen i dörrläsaren, och från extern ström i väggläsaren.

## **Lagringskapaciteter**

Om styrenheten inte får någon ström eller om batteriet är urladdat, kommer den att förlora tiden. All övrig information som är lagrad i den ligger kvar då den är försedd med ett icke-flyktigt minne.

![](_page_7_Picture_27.jpeg)

**!** Vid användning av väggläsare rekommenderar vi alltid att läsarna förses med batteribackup.

Styrenheten lagrar två typer av information:

- Information om installationens behörighetsschema (personer, tider, kalender osv.)
- Information om öppningar och andra händelser

I programvaran kan du välja två nivåer. Standard eller utökad:

- Standard: Lagrar upp till 1 500 personer och 600 händelser
- Utökad: Lagrar upp till 1 000 personer och 1 000 händelser

En händelse är allt som registrerats i en SMARTair-läsare: öppning av dörr, misslyckat försök att öppna en dörr (utgånget kort, raderat kort, fel systemkod och så vidare), uppdateringar med Programmeringsenheten och så vidare.

För att välja standard eller utökad nivå, gå till "Inställningar" i huvudmenyn i TS1000-programmet.

Antal behörighetsscheman som kan lagras: upp till 14 st med 5 perioder var.

Kalender 1 år.

#### **Klocka och kalender**

Klocka och kalender förs över till läsarna med hjälp av Programmeringsenheten. Tid och datum tas från datorn, därför är det viktigt att kontrollera att datorns tid stämmer. SMARTair-läsarna känner automatiskt av varje dag i veckan från måndag till söndag, dock inte helgdagar. Dessa kan ställas in individuellt för varje installation i TS1000 programmet under "tidsscheman".

Kalendern kan upprättas för ett år i taget, alltså max 365 dagar framåt, dock finns ingen begränsning i antal under detta år. Observera att kalendern måste föras över en gång/ år för att tiderna för helgdagar eller exempelvis sommarlov ska gälla.

Realtidsklockan i läsarna får ström från batterierna och får inte vara utan batterikapacitet. Om När batteriet tar slut stannar klockan. När batterierna byts startar klockan igen, men med en tillfällig tid. Rätt tid ställs in med hjälp av Programmeringsenheten.

# **5. Lysdioder**

Läsaren är försedd med två lysdioder, en grön och en röd. Beroende på vilken händelse som påverkar SMARTair-läsaren kommer de att lysa på olika sätt:

![](_page_8_Picture_13.jpeg)

- Grönt ljus: Godkänt tillträde
- När godkänt tillträde ges kommer den gröna dioden blinka kort för att sedan släckas. När öppningstiden tagit slut kommer den röda dioden blinka (från R3-läsare och FW 03.10)
- Rött ljus (direkt efter användandet av kortet): Tillträde avvisat. Personen har inte tillåtelse att öppna just denna dörr.
- Rött ljus (några få sekunder senare): Tillträde avvisat. Personen/kortet tillhör en annan installation eller har ett ej registrerat kort.
- Det gröna och det röda ljuset blinkar samtidigt: Tillträde avvisat. Personen försöker öppna dörren utanför sitt giltiga behörighetsschema.
- Det gröna ljuset blinkar: Läsaren står i funktionen olåst. En person har visat sitt kort två gånger i snabb följd och därför ställt dörren olåst.
- Det gröna ljuset blinkar och det röda är fast: Läsaren övergår från funktionen olåst till funktionen standard. När låset står i funktionen olåst kan en person med giltigt tillträde återställa det till funktionen låst genom att visa sitt kort två gånger i snabb följd framför läsaren.
- Det röda ljuset blinkar: Läsaren har spärrats med "Spärrkort" det vill säga inga giltiga kort får tillträde så länge spärren är aktiv.
- Det röda ljuset blinkar och det gröna är fast: Spärr av läsaren har tagits bort.
- Det gröna och det röda ljuset blinkar växelvis: Läsarens batterier är på väg att laddas ur och måste bytas omgående.
- Det röda ljuset blinkar (väggläsare). Väggläsare och reläbox är ej parade.

#### *OBS!*

*Informera alla medarbetare om detta så att batteribyte kan ske i god tid.*

# **6. Innehåll i förpackningarna**

Följande komponenter innehåller förpackningen.

## **SMARTair-läsare av typ L5S och L8V**

- 1 st utsida med beröringsfri läsare samt fäste för trycke
- 1 st insida med styrelektronik, upplåsningsfunktion och batterihållare
- 1 st lock av rostfritt stål för insida
- 2 st trycke av typ "Vector" inkl. 2 skruvar och 1 plastring
- 1 st vred (integrerad skruv) för styrning av den elektroniska funktionen "Stör ej" och mekanisk styrning av hakregel
- 2 st skruvar för montering av läsaren
- 1 st vitt MIFARE-kort "Installationskort", fabriksprogrammerat för att kunna testa öppning i installationsläge innan systemet driftsätts
- 1 st schablon för urtag och montering
- 1 st installationsinstruktion
- 1 st insexnyckel
- 3 st AAA batterier

## **SMARTair-läsare av typ L1S**

- 1 st utsida med beröringsfri läsare samt fäste för trycke
- 1 st insida med styrelektronik, upplåsningsfunktion och batterihållare
- 1 st lock av rostfritt stål för insida
- 2 st trycke av typ "Vector" inkl. 2 skruvar och 1 plastring
- 2 st skruvar för montering av läsaren
- 1 st vitt MIFARE-kort "Installationskort", fabriksprogrammerat för att kunna testa öppning i installationsläge innan systemet driftsätts
- 1 st schablon för urtag och montering
- 1 st installationsinstruktion
- 1 st insexnyckel
- 3 st AAA batterier

#### **SMARTair-läsare av typ L2V**

- 1 st utsida med beröringsfri läsare samt fäste för trycke
- 1 st insida med styrelektronik, upplåsningsfunktion och batterihållarebatterihållare
- 1 st lock av rostfritt stål för insida
- 2 st trycke av typ "Vector" inklusive 2 skruvar och 1 plastring
- 2 st skruvar för montering av läsaren
- 1 st vitt MIFARE-kort "Installationskort", fabriksprogrammerat för att kunna testa öppning

![](_page_9_Picture_32.jpeg)

![](_page_9_Picture_33.jpeg)

Väggläsare

#### **SMARTair väggläsare**

- 1 st komplett väggläsare med monteringsplatta och reläbox
- 1 st tillbehörspåse med VLD och relä
- 1 st schablon för montering av SMARTair-läsare

#### **SMARTair E-cylinder**

- 1 st E-cylinder
- 1 st verktyg för att demontera läsarhöljet på utsidan
- 1 st CR123 A batteri
- 2 st skruvar för montering
- 1 st monteringsanvisning

# **7. Montering**

Här beskrivs hur dörrläsaren, väggläsaren och e-cylindern monteras och hur du testar dem under installationen.

# **7.1 Installationsläge**

När läsarna levereras är de i installationsläge. I detta läge finns ingen systemkod vilket innebär att läsaren kan öppnas med det bifogade Installationskortet och fungerar i alla system tills de driftsatts med systemkoden.

Installationskortet fungerar i läsarna tills systemet driftsätts. Funktionen på kortet är:

- Visa det en gång dörren låses upp och låses efter någon sekund.
- Visa det två gånger i snabb takt och dörren ställs i olåst läge. För att låsa dörren igen, visa kortet två gånger i snabb följd ytterligare en gång.

Så snart läsaren är initierad upphör installationsläget och läsaren accepterar enbart de kort som ingår i systemet.

# **7.2 Montering av dörrläsaren**

Dörrläsaren monteras enligt beskrivningen i nedanstående punkter:

- 1. Kontrollera att innehållet är komplett
- (kontrollera referens, innehåll i förpackningarna).
- 2. Använd den medföljande borrschablonen (skala 1:1) för att märka upp den exakta placeringen på dörren och borra därefter de nödvändiga hålen. Har du ett standardurtag i dörren, krävs det att du borrar två extra hål.

![](_page_10_Figure_13.jpeg)

- 3. Montera låshuset i dörren.
- 4. Montera täckskyltarna om detta krävs (när dörren har modulurtag).
- 5. Montera dörrläsaren enligt monteringsritningen i förpackningen. Välj höger/vänster på trycket enligt följande ritning:
- 6. Anslut kabeln.
- 7. Sätt i batterierna. Kom ihåg att batterierna måste monteras efter anslutningskabeln som går från utsidan till insidan. Om batterierna monteras först kommer batteriförbrukningen att bli mycket hög och batteriets livslängd förkortad.
- 8. Montera trycke och invändig kåpa i enlighet med medföljande ritning. Använd den bifogade torx-skruvmejseln.
- 9. När läsaren är monterad på dörren är den i installationsläge, vilket gör att dörren kan öppnas med det bifogade Installationskortet. Testa läsarens funktioner med kortet innan du slår igen dörren. Detta kort kan endast användas tills läsarna är programmerade.

# **Borrschablon**

Borrschablonen som medföljer förpackningen innehåller alla de mått som är nödvändiga för montering av SMARTairläsaren på dörren.

## **Monteringsschema**

På borrschablonen som medföljer förpackningen visas i vilken ordning SMARTair-läsaren skall monteras.

# **Byte av höger/vänster**

Dörrläsaren levereras i en variant för höger/vänster. Du kan även i efterhand enkelt vända trycket, se bild för inställning av höger/vänster trycke nedan:

# **7.3 Montering av dörrläsare SKAND**

Montering av dörrläsare SKAND sker på samma sätt som standard läsare med undantag att man inte behöver borra extrahål i dörren.

![](_page_10_Figure_29.jpeg)

# **7.4 Montering av e-cylinder**

E-cylindern monteras enligt beskrivningen i nedanstående punkter:

- 1. Kontrollera att innehållet är komplett (kontrollera referens och innehåll i förpackningarn).
- 2. Montera låshuset i dörren.
- 3. Montera e-cylinder enligt monteringsritningen i förpackningen.
- 4. Sätt i batteriet.
- 5. När läsaren är monterad på dörren är den i installationsläge, vilket gör att dörren kan öppnas med det bifogade installationskortet. Testa läsarens funktioner med kortet innan du slår igen dörren. Detta kort kan endast användas tills läsarna är programmerade.

# **7.5 Montering av väggläsaren**

Väggläsaren styrs av 12-24 V AC/DC.

![](_page_11_Figure_2.jpeg)

#### **Anslutning av väggläsaren**

Väggläsaren levereras med ett reläkort som är sammankopplat med läsaren med en 3 m lång kabel. Reläkortet placeras på den "säkra sidan" och kopplas som visas på följande skiss:

Väggläsaren monteras enligt följande punkter:

- 1. Kontrollera att innehållet i förpackningen är komplett.
- 2. Väggläsaren är avsedd att monteras infälld med 60 mm mellan monteringshålen, där reläkortet kan placeras. Om infällt montage inte är möjligt borras hålen så att kabeln kan anslutas till strömförsörjningen.
- 3. Använd den bifogade borrschablonen (skala 1:1) för att märka upp var läsaren skall monteras, borra därefter de nödvändiga hålen.
- 4. Montera bakplattan enligt ritning.
- 5. Montera kabeln till reläkort, ellås och strömförsörjning. Se punkt "Anslutning av väggläsaren".
- 6. Montera själva läsaren enligt monteringsritningen. Se punkt "Monteringsschema" i denna manual eller på borrschablonen.
- 7. Monteringsskruven till läsaren kan endast monteras med den medföljande torxskruvmejseln.
- 8. Koppla därefter på strömmen till strömförsörjningen.
- 9. När läsaren är monterad är den i installationsläge vilket gör att dörren kan öppnas med ett installationskort. Testa läsarens funktioner med kortet innan du slår igen dörren. Detta kort kan endast användas tills läsarna är programmerade.
- 10. Läsare och reläbox ska nu paras ihop detta görs genom att trycka in den röda knappen i högra hörnet på reläboxen.

![](_page_11_Figure_16.jpeg)

# **8. Driftsättning av läsare**

Driftsättning av läsaren, så kallad initiering, består av överföring av behörighetsschemat från TS1000-programmet till läsaren. För att kunna göra det måste först ett behörighetsschema läggas upp i TS1000-programmet. I behörighetsschemat namnges de dörrar där SMARTair-läsare är monterade, personer som ska ha tillträde till dörrarna samt tidsschema och kalender. Så snart behörighetsschemat är klart, ska det föras över till Programmeringsenheten.

![](_page_12_Picture_2.jpeg)

*Se TS1000 Användarmanual eller Programmeringsenhetens manual för utförlig information.*

När behörighetsschemat är överfört från programvaran till Programmeringsenheten kan du driftsätta/initiera läsaren. Programmeringsenhetens kabel ansluts till läsaren och auktoriseringsnyckeln måste sitta i Programmeringsenheten.

![](_page_12_Picture_5.jpeg)

*Se Programmeringsenhetens manual för utförlig information.*

När du initierar en läsare första gången överförs förutom behörighetsschemat även systemkoden för installationen.

Innan läsaren initieras är den i installationsläge. När läsaren initierats överförs systemets licenskod.

Läsaren kan initieras med nya namn eller funktioner obegränsat antal gånger, men den kommer alltid att ha samma systemkod.

**!** Lägg alltid in systemkoden i TS1000 innan du initierar dörrarna! Detta betyder att en läsare kan flyttas från en dörr till en annan.

# **9. Uppdatering av läsare**

Uppdatering av en läsare gör du genom att föra över ändringar i behörighetsschemat till Programmeringsenheten och därefter till läsaren. Auktoriseringsnyckeln måste sitta i Programmeringsenheten vid uppdatering.

Skillnaden mellan driftsättning/initiering och uppdatering är att när en läsare initieras tas all information som är lagrad i läsaren, med undantag av systemkoden bort, det vill säga det inlästa behörighetsschemat och lagrade händelser skrivs över.

När en läsare uppdateras ändras enbart behörighetsschemat medan lagrade händelser ligger kvar.

# **10. Reset av läsare**

Reset av en läsare kan vid speciella tillfällen behöva göras, till exempel om en läsare ska ha en annan systemkod.

# **10.1 Reset av dörrläsare**

- Montera av insidans skylt. Kortslut under kort tid de två "benen" i kontakten som är placerad mellan batterimodulen och trycket genom att försiktigt lägga emot till exempel en skruvmejsel.
- Läsaren skall vara strömförsörjd av batterierna när du gör detta.

![](_page_13_Picture_5.jpeg)

# **10.2 Reset av väggläsare**

- Läsaren skall vara strömförsörjd när detta sker.
- Montera loss väggläsaren från monteringsbeslaget genom att ta bort monteringsskruven i botten av läsaren.
- Tryck in den vita knappen i hålet vid reset. Den röda dioden börjar nu blinka på framsidan.
- Håll in den röda lilla knappen på reläboxen tills den röda dioden slutar blinka.

![](_page_13_Picture_11.jpeg)

# **10.3 Reset av e-cylinder**

**!** För att kunna reseta e-cylindern krävs en PE-enhet med firmwareversion 6.30 eller senare samt auktoriseringsnyckel.

- Ladda ner systemets matris och licensnummer. Används vid initiering av e-cylindern till PE-enheten.
- Koppla in kabel mellan PE-enhet och e-cylindern. Adapter måste användas i e-cylindern.
- Välj Dörrmenyn i PE-enhet och klicka på installationsläge. e-cylindern är nu åter i installationsläge.

# **11. Säkerhetsnivåer i läsare**

SMARTair-läsarna har 6 olika säkerhetsnivåer. Detta beslutas i programvaran och förs över vid initiering eller uppdatering. • Olåst

- Olåst efter första person
- Låst
- Tvåkortsfunktion
- Dörrkod
- Kort och kod

![](_page_13_Picture_24.jpeg)

## **Olåst:**

Dörren är olåst och kan öppnas genom att trycka ner trycket utan att använda kort. Denna säkerhetsnivå kan fungera antingen automatiskt eller manuellt:

# *Automatiskt:*

Dörrens ställs olåst enligt de tider som angetts i dörrschemat i programvaran.

## *Manuellt:*

Dörren ställs olåst med ett giltigt kort eller en giltig tagg genom att visa det för läsaren två gånger i snabb följd efter varandra. Om läsaren skall återställas till låst läget, upprepas samma handhavande. Vem som ska kunna sätta dörren i olåst läge manuellt med kort, bestäms vid systemuppsättning och utfärdande av kort.

## **Olåst efter första person:**

Detta är liknande säkerhetsnivån Olåst med den skillnaden att dörren inte ställs olåst efter angivet schema förrän en person med giltig behörighet öppnat den.

Därefter är dörren upplåst och vem som helst kan öppna dörren utan att använda något kort. Dörren öppnas genom att trycket trycks ner.

Denna nivå är praktisk när dörren skall vara olåst under dagtid men man vill inte att den ska ställas olåst förrän första medarbetaren är på plats.

## **Kort:**

Standardläge som dörren får automatiskt om inget annat initieras i den. Dörren är låst tills en person öppnar med sitt kort. Dörren låses därefter igen efter valt antal sekunder som bestäms i TS1000 programvara (standard är 4 sekunder men kan väljas 1-8 sekunder).

# **Tvåkortsfunktion:**

I denna säkerhetsnivå kommer läsaren endast att öppnas efter att två personer med behörighet till dörren visar sina kort/taggar omedelbart efter varandra. Med denna säkerhetsnivå hindrar du personer att gå in i rum utan att det finns någon annan auktoriserad person närvarande.

## **Dörrkod**

I denna säkerhetsfunktion fungerar läsaren som ett kodlås. Koden ställs in i Dörrmenyn. I dörrschemat ställs tiderna in för när dörrkoden skall fungera.

#### **Kort och kod**

I denna säkerhetsfunktion krävs att giltigt kort visas först och sedan en personlig kod. Den personliga koden sätts i personmenyn.

#### **Övrigt**

I TS1000-programmet kan läsaren programmeras med någon av de säkerhetsnivåer som angetts och efter ett dörrschema, till exempel kan läsaren programmeras att stå olåst varje dag från måndag till fredag kl. 08:00 och gå tillbaka till "Låst" varje dag från måndag till fredag kl.18:00.

**!** Om du lägger in ett dörrschema som ska börja gälla INNAN den tid på dagen som du initierar läsaren, fungerar det inte förrän dagen efter när tiden infaller. Om du vill testa funktionen, sätt en tillfällig tid som är innan initieringstiden och ändra sedan tillbaka till rätt tid.

#### *Se mer information i TS1000 systemmanual.*

#### **Hotkod**

I SMARTair systemläsare med knappsats finns möjligheten att använda en så kallad hotkod, vilket medför att en logg genereras i läsaren – öppning under hot. Hotkoden slås in genom att höja första siffran i koden dvs om koden är 5878 slås 6878 in.

# **12. Behörighet till dörrar**

Då det rör sig om en beröringsfri teknologi behöver mediet inte föras in i läsaren utan bara visas framför. Läsavståndet är ca 10 mm. Därför kan kort, taggar, klocka eller nyckelring som innehåller rätt chip användas för att programmeras.

Kodbäraren får sin information genom att den programmeras på kortet/taggen från TS1000 programvara med hjälp av SMARTair-kodaren (ansluten till datorn).

#### *Se TS1000 användarmanual för utförlig information.*

# **13. Underhåll av läsare**

För att kunna hålla läsaren i gott skick rekommenderas följande:

Vid rengöring får endast en torr eller fuktig trasa användas för att rengöra de yttre delarna av SMARTair-läsaren.

Trasor med kemiska medel får aldrig användas då de kan skada läsarens ytbehandling. Underhåll av låshuset görs på samma sätt som för övriga låshus.

# **13.1 Test med Programmeringsenheten**

I Programmeringsenheten finns en testfunktion där du kan testa läsarens olika komponenter. Vi rekommenderar att läsaren testas med Programmeringsenheten vid jämna intervaller.

Med testfunktionen i Programmeringsenheten kan du bland annat testa:

- Lysdioderna
- Mikrobrytaren som aktiverar funktionen "Stör ej"
- Klockan

Du kan med testfunktionen även läsa ut vilken typ av läsare det är samt vilket versionsnummer läsaren har. Om testet utfaller bra är läsaren i bra skick driftsmässigt. Om några av dessa funktioner inte fungerar tillfredsställande får du ett meddelande i programmeringsenheten och du bör kontakta leverantören.

# **13.2 Batteribyte i dörrläsare och e-cylinder**

De alkaliska batterierna i dörrläsaren har en livslängd på ca 20 000 öppningar eller max 2 år medan e-cylindern har en livslängd på 40 000 öppningar eller max 2-3 år. Kontrollera alltid batteriernas utgångsdatum innan installation då detta påverkar livslängden. Lägg gärna in batteribyte som en serviceåtgärd varje eller vartannant år.

![](_page_14_Picture_29.jpeg)

I TS1000 UoC-version skrivs kritiska batterinivåer ner på personernas kort när de öppnar dörren, denna information förs sedan över till programvaran vid uppdatering av korten.

Batteribyte i dörrläsaren görs på följande sätt:

- Montera ner insidan av läsaren
- Tag ut de tre batterierna
- Sätt i nya batterier, glöm ej kontrollera utgångsdatum

Observera att klockan i läsaren ändras när batterierna tas ur. Tiden måste därför återställas/ justeras efter ett batteribyte. Detta gör du genom att uppdatera läsaren med Programmeringsenheten. Samma sak gäller för väggläsaren, när spänningen försvinner.

![](_page_14_Picture_36.jpeg)

Batteribyte i e-cylinder:

- Avlägsna ytterdelen med hjälp av verktyget
- Ta ut batteriet
- Sätt i nytt batteri, glöm ej kontrollera utgångsdatum

# **13.3 Uppgradering av firmware**

På ASSA tekniska supportsida kan återförsäljare ladda ner senaste firmware-versionerna. Uppgradering till nytt firmware ska alltid göras via serviceprogrammet "Tools" som installeras automatiskt vid Setup alternativt via programmen "Loadfirmware.exe.. Se mer information i manual för uppgradering.

# **14. Garanti- och reklamationsrätt**

SMARTair-produkterna omfattas av ASSAs allmänna garanti- och reklamationsrätt. Den omfattar givetvis inte skadegörelse, vårdslös hantering av produkten, ingrepp i elektronik och komponenter av ej behörig installatör eller felmontering.

## **Kvalitetsintyg**

Kvalitetsavdelningen hos ASSAs leverantör av SMARTair, TESA (Talleres de Escoriaza S.A.U.), attesterar/bekräftar att: Alla komponenter i SMARTair-läsaren har godkänts av deras Product Engineering Department.

Under de olika faserna i den industriella processen inklusive slutmontering har alla nödvändiga kontroller av mekaniska funktioner utförts för att garantera att låset fungerar i överensstämmelse med marknadens kvalitetskrav. Under dessa omständigheter har de periodiska testerna som utförts avseende tålighet och livslängd uppfyllt nedanstående specifikationer.

Utöver ovanstående beträffande den elektroniska SMARTair-läsaren bekräftar Talleres de Escoriaza S.A.U. (designer, tillverkare och leverantör av SMARTair) beträffande företaget följande:

Kvalitetsstyrningssystemet hos Talleres de Escoriaza S.A.U. har certifierats av Lloyds Register Quality Assurance avseende på krav enligt följande normer:

- ISO 9001: 1994
- EN ISO 9001: 1994
- BS EN ISO 9001: 1994
- UNE EN ISO 9001: 1994
- ANSI/ASQC Q91: 1994

Godkännande: Certifikat Nr. 934749

Kvalitetsstyrningssystemet omfattar: Konstruktion, tillverkning och slutmontering av mekaniska och elektroniska lås. Infärgning av delar till lås och andra delar.

Dessutom har Miljösystemet hos Talleres de Escoriaza S.A.U. certifierats av Lloyds Register Quality Assurance med avseende på krav enlig nedanstående norm:

|              | • EN ISO 14001: | 1996                  |
|--------------|-----------------|-----------------------|
| Godkännande: |                 | Certifikat Nr. 772303 |

Miljöstyrningssystemet omfattar konstruktion och tillverkning av mekaniska och elektroniska lås.

# Anteckningar

![](_page_16_Picture_1.jpeg)

ASSA ABLOY is the global leader in door opening solutions, dedicated to satisfying end-user needs for security, safety and convenience

![](_page_17_Picture_1.jpeg)

ASSA AB P.O. Box 371 SE-631 05 Eskilstuna Sweden Phone +46 (0)16 17 70 00 Fax +46 (0)16 17 70 40 Customer support:

Phone intl. +46 16 17 71 00 Phone nat. 0771 640 640 Fax +46 (0)16 17 73 72 e-mail: helpdesk@assa.se

www.assa.se