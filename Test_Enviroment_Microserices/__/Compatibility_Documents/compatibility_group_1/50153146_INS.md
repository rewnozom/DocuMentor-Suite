![](_page_0_Picture_0.jpeg)

![](_page_0_Picture_1.jpeg)

# Manöverpanel
ergo wls

Installation

![](_page_0_Picture_4.jpeg)

# **Introduktion**

![](_page_1_Picture_2.jpeg)

**ergo wls** är en manöverpanel för hanteringen av det radiobaserade larmsystemet **lares wls 96-IP** med dubbelriktad kommunikation på frekvensbandet 868 MHz.

*Via en väggmonterad dockningsstation laddas manöverpanelens batterier och den ansluts till KS-BUS-ledningen.*

# **Egenskaper**

- Har den mest avancerade trådlösa tekniken, 868 MHz och helt dubbelriktad kommunikation.
- Har DPMS-tekniken integrerad (Dynamic Power Management System) som möjliggör mindre störningar och förlänger batteriets livslängd.
- Kan fungera i transceiverläget. (RF-sändare endast om den är ansluten till BUS).
- Dot matrix LCD-display 79 x 19 mm.
- Beröringsfri läsare med 13.56 MHz RFID.
- Integrerad mikrofon och högtalare för inspelning av talmeddelanden.
- Automatisk adressering: igenkänning från centralapparat/ GSM/GPRS sändare.
- Fjärravlyssningsfunktion.
- Beröringsfri läsare med 13.56 MHz RFID/NFC.

# **Funktioner**

- Visar systemets status.
- Visning av funktionsparametrar (datum/tid, aktivt GSM nät, mottagning GSM etc).
- Systemkommandon (total eller deltillkoppling, återställning, aktivering av utgångar, telefonsamtal etc).
- Total programmering av systemparametrar.
- Programmering av lokala parametrar (högtalarvolym, bakgrundsbelysning).
- Möjlighet att blockera manöverpanelen vid rengöring av front.
- Dubbelriktad ljudkommunikation.
- Inspelning av ljudmeddelanden.
- Beröringsfri läsare för till- och frånkoppling av larmsystemet **lares**.

# **Teknisk specifikation**

| Strömförsörjning<br>trådlös funktion                                    | Litiumbatteri, 3 V, 1900 mAh , ej<br>laddningsbart |
|-------------------------------------------------------------------------|----------------------------------------------------|
| Strömförbrukning<br>wls och bussanslutning                              | 100 µA                                             |
| Strömförsörjning<br>trådlös funktion och trådbunden<br>dockningsstation | Litiumbatteri, 3,7 V, 1900 mAh ,<br>laddningsbart  |
| Strömförbrukning                                                        | 15 mA i viloläge, 200 mA max.                      |
| Arbetstemperatur                                                        | +5 till +40 °C.                                    |
| Mått                                                                    | 163 x 119 x 14,5 mm                                |
| Vikt                                                                    | 240 g                                              |
| Kapsling                                                                | IP 34                                              |

![](_page_1_Figure_27.jpeg)

Fig 1. Manöverpanelens knappar

- 1. Alfanumerisk knappsats med 1-9, * och #
- 2. ESC-knapp
- 3. Enter-knapp
- 4. Scroll, även funktion för:
- 4.1 Pil vänster
- 4.2 Pil ner
- 4.3 Pil höger
- 4.4 Pil upp
- 5. Display
- 6. Mikrofon
- 7. USB-anslutning

### **Öppning av manöverpanelen**

![](_page_1_Picture_41.jpeg)

- Fig 2. Öppning av manöverpanelen
- 1. Tryck in snäpphakarna med en skruvmejsel.
- 2. Dra framstycket utåt

**Insidan av bakstycket***:*

![](_page_2_Figure_2.jpeg)

Fig 3. Bakstyckets insida.

1 och 3 Hål för montering infälld i DIN 530-dosa.

- 1 och 2 Hål för montering infälld i standarddosa.
- 4. Hål för skruv för sabotageskydd mot bortbrytning.
- 5. Högtalare / summer.
- 6. Kabelgenomföring.
- 7. Hål för USB-anslutning.

### **Kretskort med plintar (baksidan):**

![](_page_2_Figure_11.jpeg)

Fig 4. Kretskort.

- 1. Anslutning för KS-BUS: +,A,B,-.
- 2. Sabotagekontakt.
- 3. Högtalarkontakt.
- 4. Snäppfästen.
- 5. Anslutning av batteri.
- 6. Batteri
- 7. USB anslutning (laddning av batteri)

### **Funktionslägen**

**ergo wls** kan ställas in för att fungera på sex olika sätt.

- **Läge 1** Trådlös med icke uppladdningsbart batteri.
- **Läge 2** Trådlös med uppladdningsbart batteri.

**Läge 3** Trådbunden (funktion som ergo M) i dockningsstatio-

- nen, eller trådlöst om det tas bort (med laddningsbart batteri)
**Läge 4** Trådbunden manöverpanel (funktion som ergo M) men med trådlös mottagare (utan batteri).

**Läge 5** Trådbunden manöverpanel (funktion som ergo M) men med trådlös repeater (utan batteri).

**Läge 6** Trådbunden manöverpanel (funktion som ergo M) (utan batteri).

**Val av funktionsläge 1** Trådlös med ej uppladdningsbart batteri.

Vid installation av ett icke laddningsbart **batteri** 3V / 1900 mA (artikelnummer 12236 från Extronic) fungerar manöverpanelen **endast i funktionsläge 1**.

### **Aktivering**

1. Välj aktiveringsläget på manöverpanelen.

2. Håll ESC-tangenten på tangentbordet intryckt tills meddelandet "Aktivering skickad!" visas på displayen.

3. Om aktiveringen lyckats visas meddelandet "Aktivering utförd!" på manöverpanelen.

4. Mer information finns i installationsanvisningen till centralapparaten.

När manöverpanelen inte används kopplas den i energisparläget och både displayen och bakgrundsljuset är släckt.

Om någon sifferknapp trycks in kopplas manöverpanelen på och displayen visar systemstatus. Här kan användar-PIN-koden anges för avstängnings- och aktiveringsåtgärder eller för åtkomst av användarmenyn.

Om en sifferknapp hålls nere i mer än en sekund går manöverpanelen direkt från energisparläget till PIN-kodsläget utan att gå genom statusdisplayen. Aktivering av ett scenario kan ske med ett tryck på ca 3 sekunder på någon av sifferknapparna 1 till 6. Efter att ha utfört den önskade åtgärden återgår knappsatsen till energisparläget med ett tryck på ESC-knappen eller efter 10 sekunder utan aktivitet. Om kommunikationen med centralapparaten misslyckas visas meddelandet "KO Communication".

Vid aktivering av manöverpanelen visas i prioritetordning följande meddelanden på första raden:

| Underhåll               | Underhåll pågår. Centralapparaten behandlar<br>inte larm och sabotage. |
|-------------------------|------------------------------------------------------------------------|
| Sabotage                | Pågående sabotage.                                                     |
| Larm                    | Pågående larm.                                                         |
| Sabotageminne           | Lista med inträffade sabotagelarm.                                     |
| Larmminne               | Lista med inträffade larm.                                             |
| Pågående fel            | Det finns minst ett fel i systemet.                                    |
| Tid in                  | Tidpunkt för tillträde.                                                |
| Tid ut                  | Tidpunkt för utloggning.                                               |
| Bortkopplade detektorer | Minst en detektor i systemet är manuellt<br>bortkopplad.               |
| Systemet OK             | Systemet fungerar normalt.                                             |

Displayens andra rad visar följande information:

- Datum och tid.
- Systemets status, till- eller frånkopplat.
- Systemet är klart / inte klart för tillkoppling.
- Utomhustemperatur (om siren imago WLS är inkopplad).

# **Användarmenyn**

För systemhantering finns det också en kort användarmeny. För att öppna användarmenyn anges användarkoden (grundinställning 000001) och tryck "ENTER". I menyn finns följande val:

- Återställ larm: Pågående larm kan stoppas och minnet kan raderas.
- Återställ telefon: Alla "Contact ID"-aktiviteter kan stoppas.

# **Till- och frånkoppling**

Aktivering av ett av fyra möjliga aktiveringslägen sker på följande sätt:

- När manöverpanelen är i viloläge, anges en giltig användarkod (grundinställning 000001).
- **Tillkoppling**; tryck på knappen (1)
- **Deltillkoppling 1**; tryck på knappen (2).
- **Deltillkoppling 2**; tryck på knappen (3).
- **Frånkoppling**; Tryck på knappen (0).

• Om systemet är klart för tillkoppling visas ett "klartmeddelande" på displayen.

Om det däremot finns fel i systemet (t.ex. felaktiga detektorer) visar displayen "Ej klar". Tryck på "ENTER"-knappen visar dåvad som är fel.

• Om orsaken som förhindrar tillkoppling är att en eller flera detektorer är aktiverade, kan tillkoppling ske genom att en detektor i taget kopplas bort. Detta sker genom att ENTER-knappen trycks in när den aktiverade detektorn visas i displayen. När alla aktiverade detektorer kopplats bort kopplas systemet till. De bortkopplade detektorerna ansluts automatiskt vid nästa frånkoppling.

# **Batterinivå**

Batteriets laddningsnivå kontrolleras kontinuerligt och visas med symboler på displayen enligt följande.

# **Batteribyte**

![](_page_3_Figure_24.jpeg)

- 1. Öppna manöverpanelen enligt figur 2 på sidan 2.
- 2. Koppla bort den gamla batteriet. Se figur 4 på sidan 3.
- 3. Anslut det nya batteriet till batterianslutningen 5.
- 4. Återmontera manöverpanelens front.

**Varning!** Använd rätt batteri 3V / 1900 mA (artikelnummer 12236 från Extronic). För att säkerställa en korrekt funktion rekommenderar vi att batteriet byts inom en månad när batterifel indikeras.

**Varning!** Ett batteri kan explodera vid felaktig hantering. **Ladda ej batteriet, öppna ej eller utsätt det för eld.** 

# **Val av funktionsläge 2 - 6**

Funktionsläge från 2 till 6 väljs via en meny.

För att komma in i menyn måste du starta manöverpanelen **ergo wls** med ett uppladdningsbart batteri installerat eller via anslutning till *KS-BUS-ledningen* med sabotagebrytaren öppen (nr 2, figur 4 på sid. 3.)

Beroende på vilken strömförsörjning som valts kan funktionsläge väljas enligt följande:

### **Vid strömförsörjning med laddningsbart batteri**

- **• Funktionsläge 2** Trådlös med uppladdningsbart batteri. (Displayen visar "bussledning ej ansluten").
- **• Funktionsläge 3** Trådbunden dockningsstationen, eller trådlöst om det tas bort (med laddningsbart batteri). (Displayen visar "bussledning").

### **Vid anslutning till bussledning**

- **• Funktionsläge 2** Trådlös med uppladdningsbart batteri. (Displayen visar "bussledning ej ansluten").
- **• Funktionsläge 3** Trådbunden dockningsstationen, eller trådlöst om det tas bort (med laddningsbart batteri). (Displayen visar "bussledning").
- **• Funktionsläge 4** Trådbunden manöverpanel + trådlös sändare/mottagare. (Displayen visar "ergo + duo").
- **• Funktionsläge 5** Trådbunden manöverpanel + repeater (Displayen visar "ergo + repeat duo")
- **• Funktionsläge 6** Trådbunden manöverpanel. Displayen visar "endast ergo M").

Med pilknapparna uppåt och nedåt (fig. 4) kan du bläddra mellan de olika menyalternativen. Tryck på ENTER för att välja önskat driftsläge.

### **Aktivering**

1. Välj aktiveringsläget på manöverpanelen.

2. Håll ESC-tangenten på tangentbordet intryckt tills meddelandet "Aktivering skickad!" visas på displayen.

3. Om aktiveringen lyckats visas meddelandet "Aktivering utförd!" på manöverpanelen.

4. Mer information finns i manualen till centralapparaten.

**Funktionsläge 2** Trådlös med uppladdningsbart batteri. Manöverpanelen fungerar som i funktionsläge 1 (Trådlös manöverpanel) men batteriladdningsfunktionen via dockningsstation och/elller USB-kabel är tillkopplad.

**Notera**: Använd endast batteriet med artikelnummer 12237 - Laddningsbart batteri 3,7V / 1900 mA från Extronic.

Hantera förbrukade batterier enligt instruktioner.

**Funktionsläge 3** Trådbunden (tekniska funktioner som ergo M) på dockningsstationen, eller trådlöst om det tas bort (med laddningsbart batteri).

När manöverpanelen är ansluten till dockningsstationen har manöverpanelen samma funktion som manöverpanel ERGO M Funktionerna beskrivs i avsnittet (Läge 6 "Wired Keypad").

Om manöverpanelen tas bort från dockningsstationen fungerar det som läge 2 (trådlös manöverpanel). Batteriladdningsfunktionen kvarstår och batteriet laddas vid anslutning till dockningsstationen eller via en USB-batteriladdare t.ex från en "smartphone" som ansluts till anslutning 7 (fig. 4, sid. 3)

**Notera**: Använd endast batteriet med artikelnummer 12237 - Laddningsbart batteri 3,7V / 1900 mA från Extronic.

Hantera förbrukade batterier enligt instruktioner.

**Varning!** Ett batteri kan explodera vid felaktig hantering. **Ladda ej batteriet, öppna ej eller utsätt det för eld.** 

**Funktionsläge 4** Trådbunden manöverpanel med trådlös sändare/mottagare (Displayen visar "ergo + duo")

I läge 4 - trådlöst tangentbord + sändare/mottagare (displayen visar "ergo + duo"),

I detta funktionsläge finns inget batteri och BUS-ledningen måste anslutas direkt till plint 1 (fig. 4, sid. 3).

När manöverpanelen är ansluten till BUS-ledningen (A + B -) har den samma funktioner som ERGO M i sektion (Läge 6 "Wired Keypad"). Funktionerna beskrivs i avsnittet (Läge 6 "Wired Keypad").

När manöverpanelen är konfigurerad på detta sätt får den även "duo"-funktion som är en dubbelriktad trådlös sändar-/mottagarenhet. Den tar emot information från alla enheter i systemet och sänder dem vidare till centralapparaten **lares wls.**

I denna konfiguration fungerar **ergo wls** på BUS-ledningen som två enheter: en **ergo M** och en **duo BUS**. De två enheterna har samma serienummer.

**Funktionsläge 5** Trådbunden manöverpanel + repeater (Displayen visar "ergo + repeat duo")

I detta funktionsläge finns inget batteri anslutet och BUS-ledningen måste anslutas direkt till plint 1 (fig. 4, sid. 3).

När manöverpanelen är ansluten till BUS-ledningen (A + B -) har den samma funktioner som ERGO M i sektion (Läge 6 "Wired Keypad"). Funktionerna beskrivs i avsnittet (Läge 6 "Wired Keypad").

När manöverpanelen är konfigurerad på detta sätt får den även "duo-repeater"-funktion som är en dubbelriktad trådlös sändar-/ mottagarenhet. Den tar emot information från alla enheter i systemet och sänder dem vidare till en duo BUS.

I denna konfiguration fungerar **ergo wls** på bussledningen som en enhet, dvs en **ergo M** och som en **duo trådlös**. De två enheterna har samma serienummer.

**Funktionsläge 6** Trådbunden manöverpanel (Displayen visar "endast ergo M").

I detta funktionsläge finns inget batteri anslutet och BUS-ledningen måste anslutas direkt till plint 1 (fig. 4, sid. 3).

När manöverpanelen är ansluten till BUS-ledningen (A + B -) har den samma funktioner som ERGO M i sektion (Läge 6 "Wired Keypad"). Funktionerna beskrivs i de följande avsnitten:

### **Varning!** *När manöverpanelen används i funktionsläga 6 är alla trådlösa funktioner bortkopplade.*

# **Funktioner**

- Visar systemets status.
- Visning av funktionsparametrar (datum/tid, aktivt GSM nät, mottagning GSM etc).
- Systemkommandon (total eller hemmatillkoppling, återställning, aktivering av utgångar etc).
- Full programmering av systemparametrar.
- Programmering av lokala parametrar (högtalarvolym, bakgrundsbelysning).
- Inspelning av talmeddelanden.

# **Installation**

Manöverpanel **ergo wls** kan monteras direkt på en plan vägg eller infälld i eldosa (60 mm). Vidare finns på baksidan tre lättöppnade hål, som passar dosa DIN503 och för dosor med C-C 60 mm mellan monteringshålen..

# **Installation på en dosa eller på väggen**

- 1. Dra kabeln genom lämplig kabelgenomföring (fig. 3, sid 3).
- 2. Skruva fast manöverpanelens bakstycke i eldosan med de medföljande skruvarna. Använd hål 1 och 3 i fig. 3, sid 3. Vid montering direkt på väggen (utanpåliggande montage) används hålen 1 och 2 eller 1 och 3.
- 3. Använd en skruv med en lämplig plugg för att aktivera sabotageskyddet mot bortbrytning (nr 4 i fig. 3, sid 3).
- 4. Anslut ledningarna till plintarna.
- 5. Stäng manöverpanelens kapsling.

### **Notera**!

Vid varje nyinstallation när **ergo wls** slås på (gäller ej vid bussanslutning) så visas följande information:

- Första raden: "KSENIA Security"
- Andra raden: Från första tecknet (från höger) visas FW versionen som är laddad (x.xx.xxx) fr.o.m. det 10:e tecknet visas serienumret (sex siffror). 16:e tecknet är ett S eller M beroende på modell.

### **Display**

Displayen visar all information och data som **ergo wls** kan hantera. Den har två rader med 16 tecken vardera (den är inte grafisk), men den kan visa längre information (upp till 32 tecken) tack vare de manuella och automatiska växlingsfunktionerna.

# **Kontrastjustering**

Tryck på "vänster" eller "höger" när manöverpanelen är i viloläge så visas ett reglage för kontrastjustering på displayen. Tryck på "ENTER" under tre sekunder för att spara ny inställning eller "ESC" för att återgå till den gamla.

# **Beröringsfri läsare RFID/NFC**

Manöverpanelen har en inbyggd antenn avsedd för detektering av beröringsfria brickor eller andra enheter som fungerar med RFID/NFC 13,56 MHz.

**Notera!** *Manöverpanelen innehåller en NFC sändare/mottagare. För denna funktion behövs en separat applikation som ej ingår.*

# **Knappsatsens funktion**

Knappsatsen är bl.a. avsedd för datainmatning (data / tecken) under konfigurationen, PIN-koding (programmerare eller

användare). Genom att trycka på ytan som motsvarar det önskade numret anges det alfanumeriska tecken (bokstäver och symboler) förutom 0-9 nummer, beroende på önskad text.

Knappsatsen har samma teknik som på en mobiltelefon, som gör det möjligt att ändra det inmatade tecknet beroende på inställningarna (se teckentabellen nedan).

Det går att stega framåt på två sätt; använd en annan tangent eller undvik att röra någon knapp under tre sekunder .

### **Teckentabell**

De ASCII- standardtecken som kan väljas är: Knapp Tecken:

| 0 | 0 ( ) / % ‐ _ # *             |
|---|-------------------------------|
| 1 | 1 " " 'space' ? ! , . \ ' &   |
| 2 | A B C a b c 2 \$ @            |
| 3 | D E F d e f 3 ; <             |
| 4 | G H I g h i 4 = >             |
| 5 | J K L j k l 5 [ ]             |
| 6 | M N O m n o 6 { :             |
| 7 | P Q R S p q r s 7             |
| 8 | T U V t u v 8 + }             |
| 9 | W X Y Z w x y z 9 å Å ä Ä ö Ö |
|   |                               |

# **ESC-knappen 2**

Med "ESC"-knappen 2 lämnar man den menyn man är inne i och återgår till förgående nivå. Detta innebär att man kan behöva trycka "ESC" flera gånger för att komma tillbaka till huvud-menyn.

# **Städfunktion**

Genom att hålla "ESC" intryckt under två sekunder när manöverpanelen inte används, så aktiveras "städfunktionen". Det innebär att manöverpanelens knappsats blockeras och fronten kan rengöras. Följande information kommer att visas på manöverpanelens display under tiden denna funktion är aktiv:

Första raden: "Manöverpanel låst"

Andra raden: Citattecken, " " " som fyller på den nedre raden under tiden som manöverpanelen är låst, när "." når slutet på raden upphör "städfunktionen" och manöverpanelen återgår till sitt ursprungsläge.

**Notera!** *Använd en mjuk trasa för rengöring och undvik att använda lösningsmedel eller sprit.*

# **ENTER-knappen 3**

Enterknappen 3 används för att välja önskad meny och för att bekräfta inmatning av data enligt följande:

- Välj en funktion i huvudmenyn och tryck på enterknappen för att öppna undermenyn.
- Vid granskning av inställda data, ger ett tryck på enterknappen möjlighet att redigera inställningarna:
	- Det konfigurerade objektet blinkar om det är valbart med en fördefinierad uppsättning genom att bläddra.
- - Det första tecknet i en sträng blinkar i fall strängen redigeras.
- - Den första siffran blinkar när numerisk data eller ett telefonnummer redigeras.
- Ett tryck på enterknappen vid redigering innebär att inmatningen bekräftas (skickas till **gemino** eller **lares** och sparas) och **ergo wls** visar nästa data, nästa meny eller inmatad data.

När enterknappen trycks in när **ergo wls** är i viloläge, visar displayen installatörens kontaktinformation (namn, telefonnummer eller emailadress) om det är inmatat vid konfigurationen av manöverpanelen. Om informationen inte matatas in visar displayen följande:

<Installatör>

<Information>

### **Piltangenter**

Piltangenterna 4.1 - 4.4 används för att stega framåt eller bakåt i menyerna, radera tecken och visa textrader som är längre än 16 tecken:

• Välj önskad konfigurationsdata (som kan ändras) såsom: tecken, nummer, förinställda värden etc.

![](_page_5_Figure_22.jpeg)

Tangenterna kan även användas för följande funktioner: • **"Uppåtpil 4.4"**. Bläddra framåt. Om knappen hålls intryckt en ca 0,5 sekunder stegar displayen framåt till nästa textrad.

**•"Nedåtpil 4.2"**. Bläddra bakåt. Om knappen hålls intryckt en ca 0,5 sekunder stegar displayen bakåt till nästa textrad.

• **"Vänster pil" 4.1**. Radera tecken. Om knappen hålls intryckt en ca 0,5 sekunder raderas tecknet till vänster om markören.

• **"Höger pil 4.3"**. Visa långa textrader. Om knappen hålls intryckt en ca 0,5 sekunder förskjuter textrader som är längre än 16 tecken bakåt så att hela texten kan läsas.

För skjutning av textrader framåt sker på olika sätt;

- vid visning av menyrader byts hela textraden samtidigt.
- vid redigering av text flyttas raden ett tecken i taget.